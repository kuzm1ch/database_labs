## –õ–∞–±–æ—Ä–∞—Ç–æ—Ä–Ω–∞ —Ä–æ–±–æ—Ç–∞ ‚Ññ1
### –ó–Ω–∞–π–æ–º—Å—Ç–≤–æ —ñ–∑ PostgreSQL
<img src='img/logo.png' width=350/>

#### –ú–µ—Ç–∞: –∑–Ω–∞–π–æ–º—Å—Ç–≤–æ —ñ–∑ –°–£–ë–î PostgreSQL, —ó—ó –æ–±–ª–∞—Å—Ç—ñ –≤–∏–∫–æ—Ä–∏—Å—Ç–∞–Ω–Ω—è, —Å–ø–æ—Å–æ–±–∏ —ñ–Ω—Å—Ç–∞–ª—é–≤–∞–Ω–Ω—è —Ç–∞ –∫–µ—Ä—É–≤–∞–Ω–Ω—è.
–õ–∞–±–æ—Ä–∞—Ç–æ—Ä–Ω–∞ —Ä–æ–±–æ—Ç–∞ –ø–æ–±—É–¥–æ–≤–∞–Ω–∞ —ñ–∑ –≤–∏–∫–æ—Ä–∏—Å—Ç–∞–Ω–Ω—è–º –≤—ñ–¥–∫—Ä–∏—Ç–æ–≥–æ —Ä–µ—Å—É—Ä—Å—É www.postgresqltutorial.com .

#### –©–æ —Ç–∞–∫–µ PostgreSQL
* PostgreSQL ‚Äî —Ü–µ —Ä–µ–ª—è—Ü—ñ–π–Ω–∞ –°–£–ë–î –∑ –≤—ñ–¥–∫—Ä–∏—Ç–æ—é –∫–æ–¥–æ–≤–æ—é –±–∞–∑–æ—é. PostgreSQL –ø—ñ–¥—Ç—Ä–∏–º—É—î —è–∫ SQL (—Ä–µ–ª—è—Ü—ñ–π–Ω—ñ), —Ç–∞–∫ —ñ JSON (–Ω–µ—Ä–µ–ª—è—Ü—ñ–π–Ω—ñ) –∑–∞–ø–∏—Ç–∏.
* PostgreSQL ‚Äî —Ü–µ –≤–∏—Å–æ–∫–æ—Å—Ç–∞–±—ñ–ª—å–Ω–∞ –±–∞–∑–∞ –¥–∞–Ω–∏—Ö, —â–æ –ø—ñ–¥—Ç—Ä–∏–º—É—î—Ç—å—Å—è —Ç–∞ –∞–∫—Ç–∏–≤–Ω–æ —Ä–æ–∑—Ä–æ–±–ª—é—î—Ç—å—Å—è open-source —Å–ø—ñ–ª—å–Ω–æ—Ç–æ—é –±—ñ–ª—å—à –Ω—ñ–∂ 20 —Ä–æ–∫—ñ–≤.
* PostgreSQL –≤–∏–∫–æ—Ä–∏—Å—Ç–æ–≤—É—î—Ç—å—Å—è —è–∫ –æ—Å–Ω–æ–≤–Ω–∞ –±–∞–∑–∞ –¥–∞–Ω–∏—Ö –¥–ª—è –±–∞–≥–∞—Ç—å–æ—Ö –≤–µ–±, –º–æ–±—ñ–ª—å–Ω–∏—Ö —ñ –∞–Ω–∞–ª—ñ—Ç–∏—á–Ω–∏—Ö –¥–æ–¥–∞—Ç–∫—ñ–≤.
* PostgreSQL-—Å–ø—ñ–ª—å–Ω–æ—Ç–∞ –≤–∏–º–æ–≤–ª—è—î PostgreSQL —è–∫ /Ààpo äst…°r…õs ÀåkjuÀê Àà…õl/.

#### –Ü—Å—Ç–æ—Ä—ñ—è PostgreSQL
–ü—Ä–æ–µ–∫—Ç PostgreSQL —Ä–æ–∑–ø–æ—á–∞–≤—Å—è –≤ 1986 —Ä–æ—Ü—ñ –Ω–∞ —Ñ–∞–∫—É–ª—å—Ç–µ—Ç—ñ –∫–æ–º–ø‚Äô—é—Ç–µ—Ä–Ω–∏—Ö –Ω–∞—É–∫ –ë–µ—Ä–∫–ª—ñ –ö–∞–ª—ñ—Ñ–æ—Ä–Ω—ñ–π—Å—å–∫–æ–≥–æ —É–Ω—ñ–≤–µ—Ä—Å–∏—Ç–µ—Ç—É. –ü–æ—á–∞—Ç–∫–æ–≤–∞ –Ω–∞–∑–≤–∞ –±—É–ª–∞ POSTGRES, –ø–æ—Å–∏–ª–∞—é—á–∏—Å—å –Ω–∞ —Å—Ç–∞—Ä—É –±–∞–∑—É –¥–∞–Ω–∏—Ö Ingres, —è–∫—É —Ç–∞–∫–æ–∂ –±—É–ª–∞ —Ä–æ–∑—Ä–æ–±–ª–µ–Ω–æ –≤ –ë–µ—Ä–∫–ª—ñ. –ú–µ—Ç–æ—é POSTGRES –±—É–ª–æ –¥–æ–¥–∞—Ç–∏ —Ñ—É–Ω–∫—Ü—ñ—ó, —â–æ –Ω–µ–æ–±—Ö—ñ–¥–Ω—ñ –¥–ª—è –ø—ñ–¥—Ç—Ä–∏–º–∫–∏ —Ä—ñ–∑–Ω–∏—Ö —Ç–∏–ø—ñ–≤ –¥–∞–Ω–∏—Ö. –£ 1996 —Ä–æ—Ü—ñ –ø—Ä–æ–µ–∫—Ç POSTGRES –±—É–≤ –ø–µ—Ä–µ–π–º–µ–Ω–æ–≤–∞–Ω–∏–π –Ω–∞ PostgreSQL, —â–æ–± —á—ñ—Ç–∫–æ –ø—Ä–æ—ñ–ª—é—Å—Ç—Ä—É–≤–∞—Ç–∏ –π–æ–≥–æ –ø—ñ–¥—Ç—Ä–∏–º–∫—É SQL. –°—å–æ–≥–æ–¥–Ω—ñ PostgreSQL –∑–∞–∑–≤–∏—á–∞–π —Å–∫–æ—Ä–æ—á—É—î—Ç—å—Å—è —è–∫ Postgres. –Ü–∑ 1996 –ì—Ä—É–ø–∞ –≥–ª–æ–±–∞–ª—å–Ω–æ—ó —Ä–æ–∑—Ä–æ–±–∫–∏ PostgreSQL(PostgreSQL Global Development Group), —Å–ø–µ—Ü—ñ–∞–ª—å–Ω–∞ —Å–ø—ñ–ª—å–Ω–æ—Ç–∞ —É—á–∞—Å–Ω–∏–∫—ñ–≤, –ø—Ä–æ–¥–æ–≤–∂—É—î –≤–∏–ø—É—Å–∫–∞—Ç–∏ –±–µ–∑–ø–ª–∞—Ç–Ω—ñ –≤–µ—Ä—Å—ñ—ó –±–∞–∑–∏ –¥–∞–Ω–∏—Ö —ñ–∑ –≤—ñ–¥–∫—Ä–∏—Ç–∏–º –∫–æ–¥–æ–º. –°–ø–æ—á–∞—Ç–∫—É PostgreSQL –±—É–≤ —Ä–æ–∑—Ä–æ–±–ª–µ–Ω–∏–π –¥–ª—è —Ä–æ–±–æ—Ç–∏ —Ç—ñ–ª—å–∫–∏ –Ω–∞ UNIX-–ø–æ–¥—ñ–±–Ω–∏—Ö –ø–ª–∞—Ç—Ñ–æ—Ä–º–∞—Ö, –ø—ñ–∑–Ω—ñ—à–µ –±—É–ª–∏ –¥–æ–æ–ø—Ä–∞—Ü—é–≤–∞–Ω–Ω—è, —â–æ –¥–æ–∑–≤–æ–ª–∏–ª–∏ —ó—ó –∑–∞–ø—É—Å–∫–∞—Ç–∏ –Ω–∞ Windows, macOS —ñ Solaris.

#### –û–±–ª–∞—Å—Ç—ñ –≤–∏–∫–æ—Ä–∏—Å—Ç–∞–Ω–Ω—è –°–£–ë–î PostgreSQL
–û–±–ª–∞—Å—Ç—ñ –≤–∏–∫–æ—Ä–∏—Å—Ç–∞–Ω–Ω—è PostgreSQL –¥—É–∂–µ —à–∏—Ä–æ–∫—ñ, –Ω–∏–∂—á–µ –Ω–∞–≤–µ–¥–µ–Ω—ñ –¥–µ—è–∫—ñ –ø—Ä–∏–∫–ª–∞–¥–∏.
1. –ù–∞–¥—ñ–π–Ω–∞ –±–∞–∑–∞ –¥–∞–Ω–∏—Ö —É —Å—Ç–µ–∫—É LAPP.  
LAPP –æ–∑–Ω–∞—á–∞—î Linux, Apache, PostgreSQL —ñ PHP (–∞–±–æ Python —ñ Perl). PostgreSQL –≤–∏–∫–æ–Ω—É—î —Ñ-—Ü—ñ—ó –Ω–∞–¥—ñ–π–Ω–æ–≥–æ –≤–Ω—É—Ç—Ä—ñ—à–Ω—å–æ–≥–æ —Å—Ö–æ–≤–∏—â–∞ –¥–∞–Ω–∏—Ö, —è–∫—É –≤–∏–∫–æ—Ä–∏—Å—Ç–æ–≤—É—é—Ç—å –±–∞–≥–∞—Ç–æ –¥–∏–Ω–∞–º—ñ—á–Ω–∏—Ö –≤–µ–±-—Å–∞–π—Ç—ñ–≤ —ñ –≤–µ–±-–¥–æ–¥–∞—Ç–∫—ñ–≤.
2. –¢—Ä–∞–Ω–∑–∞–∫—Ü—ñ–π–Ω–∞ –±–∞–∑–∞ –¥–∞–Ω–∏—Ö –∑–∞–≥–∞–ª—å–Ω–æ–≥–æ –ø—Ä–∏–∑–Ω–∞—á–µ–Ω–Ω—è.  
–í–µ–ª–∏–∫—ñ –∫–æ—Ä–ø–æ—Ä–∞—Ü—ñ—ó —Ç–∞ —Å—Ç–∞—Ä—Ç–∞–ø–∏ –≤–∏–∫–æ—Ä–∏—Å—Ç–æ–≤—É—é—Ç—å PostgreSQL —è–∫ –æ—Å–Ω–æ–≤–Ω—É –±–∞–∑—É –¥–∞–Ω–∏—Ö –¥–ª—è –ø—ñ–¥—Ç—Ä–∏–º–∫–∏ —Å–≤–æ—ó—Ö –ø—Ä–æ–≥—Ä–∞–º —ñ –ø—Ä–æ–¥—É–∫—Ç—ñ–≤.
3.  –ì–µ–æ–ø—Ä–æ—Å—Ç–æ—Ä–æ–≤–∞ –±–∞–∑–∞ –¥–∞–Ω–∏—Ö.  
PostgreSQL –∑ —Ä–æ–∑—à–∏—Ä–µ–Ω–Ω—è–º PostGIS –ø—ñ–¥—Ç—Ä–∏–º—É—î –≥–µ–æ–ø—Ä–æ—Å—Ç–æ—Ä–æ–≤—ñ –¥–∞–Ω—ñ –¥–ª—è –≥–µ–æ—ñ–Ω—Ñ–æ—Ä–º–∞—Ü—ñ–π–Ω–∏—Ö —Å–∏—Å—Ç–µ–º (GIS).

### üéØ –ó–∞–≤–¥–∞–Ω–Ω—è
–ù–∞ —Å–∞–π—Ç—ñ https://www.postgresqltutorial.com/ –ø—Ä–æ–π—Ç–∏ –∫—É—Ä—Å [getting started](https://www.postgresqltutorial.com/postgresql-getting-started) —Ç–∞  –æ—Ñ–æ—Ä–º–∏—Ç–∏ –ø—Ä–æ–≥—Ä–µ—Å —É –≤–∏–≥–ª—è–¥—ñ –∑–≤—ñ—Ç—É.
[Getting started –∫—É—Ä—Å](https://www.postgresqltutorial.com/postgresql-getting-started) –≤–∫–ª—é—á–∞—î –≤ —Å–µ–±–µ —Ç–∞–∫—ñ –æ—Å–Ω–æ–≤–Ω—ñ –ø—É–Ω–∫—Ç–∏: 
- –Ü–Ω—Å—Ç–∞–ª—é–≤–∞–Ω–Ω—è
- –í—Å—Ç–∞–Ω–æ–≤–ª–µ–Ω–Ω—è –∑'—î–¥–Ω–∞–Ω–Ω—è –∑ –¥–æ–ø–æ–º–æ–≥–æ—é —ñ–Ω—Ç–µ—Ä—Ñ–µ–π—Å–∞ –∫–æ–º–∞–Ω–¥–æ–≥–æ —Ä—è–¥–∫—É(CLI) psql —Ç–∞ –≤–µ–±-–∑–∞—Å—Ç–æ—Å—É–Ω–∫—É pgAdmin.
- –ó–∞–≤–∞–Ω—Ç–∞–∂–µ–Ω–Ω—è —Ç–µ—Å—Ç–æ–≤–æ—ó –±–∞–∑–∏ –¥–∞–Ω–∏—Ö DVD Rental(psql/pgAdmin).

–ó–≤–µ—Ä–Ω—ñ—Ç—å —É–≤–∞–≥–∏, —â–æ —ñ–Ω—Å—Ç–∞–ª—é–≤–∞—Ç–∏ –ø–æ—Ç—Ä—ñ–±–Ω–æ –¥–ª—è –æ–¥–Ω—ñ—î—ó –æ–ø—Ä–µ–∞—Ü—ñ–π–Ω–æ—ó —Å–∏—Å—Ç–µ–º–∏ –Ω–∞ –≤–∞—à –≤–∏–±—ñ—Ä(Unix/Windows/MacOS), –Ω–µ –ø–æ—Ç—Ä—ñ–±–Ω–æ —Ü–µ —Ä–æ–±–∏—Ç–∏ –æ–¥–Ω–æ—á–∞—Å–Ω–æ –¥–ª—è –≤—Å—ñ—Ö. –ó'—î–¥–Ω–∞–Ω–Ω—è –ø–æ–≤–∏–Ω–Ω–æ –±—É—Ç–∏ –≤—Å—Ç–∞–Ω–æ–≤–ª–µ–Ω–∞ —ñ–∑ –¥–æ–ø–æ–º–æ–≥–æ—é psql —Ç–∞ pgAdmin. –ó–∞–≤–∞–Ω—Ç–∞–∂–µ–Ω–Ω—è —Ç–µ—Å—Ç–æ–≤–æ—ó –±–∞–∑–∏ –ø–æ—Ç—Ä—ñ–±–Ω–æ —Ä–æ–±–∏—Ç–∏ –≤ —Ç–∞–∫–æ–º—É –ø–æ—Ä—è–¥–∫—É:
1. –∑–∞–≤–∞–Ω—Ç–∞–∂–∏—Ç–∏ –¥–∞–º–ø –±–∞–∑–∏ DVD Rental –∑ –¥–æ–ø–æ–º–æ–≥–æ—é psql
2. –∫–æ–º–∞–Ω–¥–æ—é SQL(`SELECT * from dvdrental`) –ø–æ–∫–∞–∑–∞—Ç–∏, —â–æ –±–∞–∑–∞ –±—É–ª–æ –∑–∞–≤–∞–Ω—Ç–∞–∂–µ–Ω–æ
3. –≤–∏–¥–∞–ª–∏—Ç–∏ DVD Rental(`DROP dvdrental`)
4. –∑–∞–≤–∞–Ω—Ç–∞–∂–∏—Ç–∏ –¥–∞–º–ø –±–∞–∑–∏ DVD Rental –∑ –¥–æ–ø–æ–º–æ–≥–æ—é pgAdmin
5. –ø–æ–∫–∞–∑–∞—Ç–∏ –Ω–∞ —Å–∫—Ä—ñ–Ω—ñ(pgAdmin), —â–æ –±–∞–∑—É –±—É–ª–æ —É—Å–ø—ñ—à–Ω–æ –∑–∞–≤–∞–Ω—Ç–∞–∂–µ–Ω–æ
6. —Å—Ç–≤–æ—Ä—ñ—Ç—å –≤ –¥–∞–Ω—ñ–π –±–∞–∑—ñ(dvdrental) –Ω–æ–≤—É —Ç–∞–±–ª–∏—Ü—é —ñ–∑ –Ω–∞–∑–≤–æ—é, —â–æ –¥–æ—Ä—ñ–≤–Ω—é—î –≤–∞—à–æ–º—É –ø—Ä—ñ–∑–≤–∏—â—É, —Ç–∞ –∫–æ–ª–æ–Ω–∫–∞–º–∏ id, date, name.

Ivanov_table
| id | name | date |
|----|------|------|
| -  |  -   |   -  |
| -  |  -   |   -  |

##### –í–∏–º–æ–≥–∏ –¥–æ –æ—Ñ–æ—Ä–º–ª–µ–Ω–Ω—è
–ó–≤—ñ—Ç –ª–∞–±–æ—Ä–∞—Ç–æ—Ä–Ω–æ—ó —Ä–æ–±–æ—Ç–∏ –ø–æ–≤–∏–Ω–µ–Ω –º—ñ—Å—Ç–∏—Ç–∏ —Ç–µ–∫—Å—Ç–æ–≤—É —á–∞—Å—Ç–∏–Ω—É –∑–∞–≤–¥–∞–Ω–Ω—è —ñ —Å–∫—Ä—ñ–Ω—à–æ—Ç–∏ —ñ–∑ –∫–æ–º–∞–Ω–¥–∞–º–∏ —Ç–∞ –≤—ñ–¥–ø–æ–≤—ñ–¥–Ω–∏–º –≤–∏–≤–æ–¥–æ–º. –í –∫—ñ–Ω—Ü—ñ –∑–≤—ñ—Ç—É –æ–±–æ–≤'—è–∑–∫–æ–≤–æ –ø–æ–≤–∏–Ω–µ–Ω –±—É—Ç–∏ –≤–∏—Å–Ω–æ–≤–æ–∫.
